# Atlas rostlin

V Atlasu rostlin najdete bezmála 700 květin a bylin, se kterými se můžeme setkat v naší přírodě. Jedná se o výběr originálních kreseb Květoslava Híska, českého malíře, grafika a ilustrátora knih. Mezi zařazenými jsou rostliny běžné i vzácné, léčivky, rostliny jedovaté, chráněné, ale i plevele.

## Květoslav Hísek

Narodil se 26. 3. 1931 v Boršově nad Vltavou. V roce 1951 přišel do Prahy, kde vystudoval Vysokou školu uměleckoprůmyslovou (VŠUP) pod vedením významného českého umělce Karla Svolinského. Je známý především díky ilustracím rostlin a živočichů, které doprovázejí řadu přírodovědných knih a atlasů. Ilustroval např. publikace Přírodou krok za krokem, Naše květiny, Ptáci mořských pobřeží, Evropská fauna, Evropská flóra, Ptáci mokřadů a vod, Anatomie okem výtvarníka, Ryby našich vod a další.

## rozhlas.cz/rostliny</h3>

Aplikace obsahuje data ze stránek Českého rozhlasu [www.rozhlas.cz/rostliny](http://www.rozhlas.cz/rostliny/)
